Tit. XXI. 372

tate agitur. Nam praedicti fratris filii, etsi tertio gradu sint,³
praeferuntur tamen fratribus defuncti, qui ex uno tantum parente
cognati erant.

Post fratres ex utroque parente et eorum filios, admittuntur
de Jure Communi ex uno latere fratres sororesve, cumque
his et filii eorum, si qui jam decesserint ex iis. Hi autem
fratrum filii, cum pares sint defuncti· fratribuS, praeferuntur
procul dubio ejusdem defuncti patruis et aliis similibus Et in
his successionibus omnino cessat sexus et agnationis ratic.

'(Hic nota differentiam inter agnatos aut cognatos, Agnati
dicuntur, qui nobis sunt conjuncti ratione sexus virilis, quasi a
patre cognati3 nos appellamus collaterales a parte gladii.
Cognati vero sunt, qui 'per femineum sexum nobis sunt con-
juncti3 hos collaterales a parte fusi appellamus)

Post fratreS, fratrumque filios vocantur, quicunque gradu
sunt proximiores; et pares in gradu pariter admittuntur, sublata
omni differentia de Jure Prag. masculorum et feminarum (F. 14).

Hic notandum, tot esse et fratrum specieS, quot liberorum
ac parentum. Quidam enim fratres sunt naturales et legitimi
simul; quidam naturales tantum; quidam legitimi tantum; qui-
dam fratres spurii vel vulgo quaesiti, qui tantum uterini sunt,
aut succedunt sibi in vicem ab intestat03 quidam sunt nefarii
et incestuosi, qui ob atrocitatem delicti nec ad patris nec *ad
matris successionem admittuntur3 quidam adulterini, quibus de
rigore juris civilis ne alimenta quidem a parentibus debentur,
quum sint omni substantia parentum indigni, nec nomen habeant
filiorum; licet de aequitate canonica debeantur illis alimenta,
propter naturalem aequitatem, quam Canones semper ob oculos
habent. Educatio siquidem est Juris naturae, atque originem
habet ex instinctu naturae, adeo quidem, ut si parentes liberis
indigentibus alimenta negarint, homicidii possint accusari.

Quartus ordo succedentium est conjugum; nam maritus et
uxor ab intestato invicem sibi in solidum pro antiquo jure succe-
dunt. Verum id intellige, si coniuges bona sua ex pacto solennis
traditionis sibi mutuo obligarunt (0. 53. ). Aut si quis eorum relictis
liberis moritur; eo casu quoque post mortem liberorum supervivens
conjunx succedit (Id colliqi licet επ leye aab litera F. 10.)

De jure antiquo mater ex bonis mariti defuncti semissem
capiebat, et deinde in altero semisse cum liberis usque ad
quadrantem quoque succedebat; sed illud per novas constitutiones
Regni, tanquam juri et aequitati eontrarium, penitus est sublatum.
Hodie nempe mater cum liberis extantibus in capita, hoc est
pro rata et virili portione, defuncto marito succedit (Ο. 61. ).

Si conjuges liberos non habent, neque ex pacto solennis
traditionis bona sibi invicem, quoad successionem, obligarunt:

