Prooemium. 5

linguis et artibus honestis instructi, causas in foro defendendas
suscipiant, et mechanicos viros ac ThersitaS, quorum imperitia
ut publicam ita et privatam commoditatem affligit, ad munia
vocationis suae cum multa utilitate repellant. ’

Praetereae per hanc linguam tanquam notiorem pluribus
innotescet iniquitas calumniantium gentem Bohemam, inprimis
vero Antonii Coccii Sabellici et Johannis Aubani Teutobohemi,
qui praeter id quod Bohemos varie reprehendunt, et Jam syco-
phantica injuria adversus nostras leges et eonsuetudines, quod
sint barbarae, feroceS‚ inhumanae et ab omni ratione ac aequitate
alienae, indignissime invehuntur. Horum omnium contrarietatem
testabitur Juris Communis autoritaS, quae de omnibus civilibus
officiiS, de hereditatibuS, contractibus et jndiciis ita praecipit.
ut nusquam a natura, nusquam a ratione discedere videatur,
et quam ego in hoc opusculo quantum fieri potuit, allegavi.
Unde candidus lector facile poterit agnoscere, leges nostras a
‚lure Communi parum aut, nihil diferre, praesertim ex nota-
bilibus, quae et textui nostro inserta et margini illius sunt addita;
nisi forte alicubi diversitas vel publicam vel privatorum utili-
tatem concernat, vel odium negligentis et malefici hominis
respiciat.

Tales igitur obtrectatores, sine dubio, visis his nostris
conticescent, ubi animadverterint, se non leges gentis Bohemae,
verum Juris Communis dignitatem, quam nos imitamur, quaque
forsitan et ipsi nituntur, calumniatos esse, jura honesta iniquitatem
et consuetudines laude dignas barbariem beluinam appellantes.

Vobis autem, sapienteS, amplissimi, praestantes et circum-
specti viri, qui Pragae triurbi et per augustissimum Bohemiae
regnum status civilis dignitate, immunitatibus et privilegiis jure
fruimini, opusculum hoc prae caeteris dedicare visum est. Nam
processus hic ac Jura quae in eo continentur, et vestra sunt
et vestrum forum respiciunt. Et quod vobis defensoribuS, laborem
hunc meum ab omni calumniantium iniquitate tutiorem fore,
mihi persuadeam.

Sit licet-exiguum, quod nunc pro tempore dono,

Sifortuna volet, poterit supplere, quod opto,

 

