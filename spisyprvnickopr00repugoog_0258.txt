246 , Stranskii

, IV. Et quanquam, post crebras ante et ab excessu Maximi-
liani patris sub Rudolpho filio nataS, partimque decretis comitia-
libus sancitas leges, partim pro tribunali de variis controversis
casibus tum a Regibus ‘tum a Senatu magno lataS‚ et propterea,
patrio de more, legis sic vim indeptas decisiones novellas
(Ndlezy Xuthi-sled a Panske'), Regi pariter et populo e republica
est visum, ut promulgatus, cum Terrestrium ille Maximiliano,
tum Municipalium Rudolpho regnante, uterque promiscuo tum
usu publice frequentatus legum codex iterum recognosceretur,
ac dispunctis quae heterogenea, quae discrepantia, quae non
satis succincta in utroque passim occurrunt, in ordinem, quam
hactenus exactiorem redactuS, insertisque comitialibus tribuna-
liumque illis legibus novis, auctior ac enucleatior prodiret:
res tamen ea, fato nescio quo. prohibente, successum habere
nequiit, nisi quod Magdeburgici peregrinique jnris caeteri usus
omniS, aegre tandem aliquando (ann. 1610) una cum vetusto
scabinorum tribunali Litomierzicensi, penitus est sublatus.
Mandabatur interea persaepe ea legum scitius digerendarum
cura delectis in Ordinum conventibus ex omni numero viris
sapientibus et juris patrii peritis, nunc pluribuS, nunc paucioribus:
nonnullorum tamen praepostere sive timidorum, sive religiosorum
morositate, in cursu medio sistebatur. Regno nihilominus Matthiae
Imp. propemodum extremo (ann. 1615) progressus eos res
haec est sortita, ut nisi repentinus ille turbo ac lacrymabilis
totius regni motus (aniz. 1618) supervenisset, exitum tandem
ex voto habitura dici possit. Inolevit porro mos jam inde ab
ipsis legum incunabulis, ut earum facti ex membrana codices
authentici I’ragae, terrestres principio insani cuiusdam sacrariO,
postea (nisi quod Caurzimae ex quadam Boleslai Saevi ordinatione,
cui urbs ea prae aliis fuit addicta, aliquandiu in novo praetorio
condebantur), in San-Clementina domo praetoria, tandem vero
in arcis S. Wenceslai palatio WladislavianO, cum regni archivis
servarentur ¹), municipales in Urbis Majoris chartophylacio
custodirentur. Harum primigenii codices, in eo quo diximus
Pragae Majoris loc0, hodieque superesse scribuntur ²): illarum
vero exemplaria, quae aute Ferdinandi Ι. tempora fuerunt scripta,
repentino illo atque terribili, nec unquam satis deplorando, arcis
et Minoris Superiorisque Urbis Pragensis incendio (ann. 1541)
cum monumentis ac tabulario regni universo sunt absumpta.
Quae cum ita sint, non inepti modo, verum etiam convitiatores
manifesti sunt, quaecunque post «Iohannem Aubanum, Bojemos
cyclopum more leges nullas habere, nedum audire cavillantur,

’.ψ-.-

¹) linger. ad ann. 876, 959 ct 1321. ²) M. Paul. Christiani Praefat.
dedicatoria in Epitomen Jur. Munic. ·

