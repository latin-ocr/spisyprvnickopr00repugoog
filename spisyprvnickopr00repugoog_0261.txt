Respublica Bojema. Cap. xm. 249

aulicoque comitatu suo, pompa regia, praeferente districtum
gladium aulae marescalco, in comitium (vocatur Saudnci
Swfftnice) per confertissimam populi turbam, venit ipse. venienti
illi assurgunt universi cum demississima veneratione. Qui postea-
quam in sublimiore splendidioreque caeteris solio regio sub
uranisco consedit, agit per interpretem archi-cancellarium lingua
Bojeinica de praestito mandatis suis obsequio, concioni omni
gratias, et mox rem, in qua ope populi sui consilioque sibi sit
opus proponi J'ubet. Legit de suggestu propositionem ex scripto
regni vice-notarius vel declamator. Qua absoluta consurgens
burggravius supremuS, populi omnis nomine, verba ad Regem
reverenter facit, et precatus illi felicissima quaeque, quoniam
Ordines ex clementissima jam publicata Regiae Majestatis suae pro-
positione, quae Regi ac reipublicae sint opuS, prolixe cognoverunt,
de iis se quamprimum diligenter deliberare, ac gratum, quoad
maxime fieri poterit, Regi obsequium praestare velle, respondet.
His auditis consurgit Rex, et comitatus ut prius, cum regni
senatoribuS, tum aulae suae familiaribuS, in regiam redit.

111. Deducto in regiam Rege, revertuntur in comitium
regni senatoreS, et burggravius supremus (ut qui praecipue
comitiis solet moderari), exclusis prius omnibus, qui more patrio
comitialibus deliberationibus interesse vetantur, convertit ad
Ordines sermonem, et vel, si diem longius processisse ac inclinasse
videt, commonefactis ut postridie redeant ad horam universis,
concionem dimittit3 vel, si per tempus diei commode fieri posse
cernit, actionem inchoat. Rogat autem principio sententiam omnes
et cognoscit, velintne expendendis postulatis regiis facere initium,
aut habeant nec ne aliquid, quod deliberationem de iis non
temere nec immerito possit remorari? Dicunt sententiam rogati
ordine, Barones quidem et Equites viritim, Civitates vero (nisi
quid incidat quam ob rem a Beronum vel Equitum sententiis
dissentire oporteat) post collata inter se capita. collectim per
Veteris Pragae cancellarium. Et quanquam negotia reipublicae non
nisi post expeditam de postulatis regiis deliberationem tractari, '
lex nova J'ubet ยน), usus tamen et ante et post natam legem
hanc obtinuit, ut si quid occurrat, quod vel rempublicam populi
universam vel Ordinem aliquem seorsim contingat, qu'usque
nec difficultas facile expediri, nec iniquitas diutius ferri queat,
anteponatur ejus explicatio propositorum a Rege negotiorum
tractationi, Regique supplicetur, nt ante omnia morbo, qui
populi omnis judicio vel reipublicae toti vel Ordini huic aut illi

perniciosus est ac gravis, mederi non dedignetur, ita ut eo
remoto , tanto posthac alacrius securiusque proposita negotia

 

ยน) Comit. ann. 1610.

