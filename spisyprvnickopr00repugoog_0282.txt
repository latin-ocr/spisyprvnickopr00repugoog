270 Stranskii

proximus, Causas in eo nullas mos est agitari alias, praeter-
quam de quibus aliis in locis coram paribus curiae experiri
mos est, et quae clientes regios bonaque vacantia ac contro-
versias feudales attingunt. Praesidet huic tribunali, resque eJus
moderatur Judex curiae Regiae supremus, in quus custodia
sunt tabulae, quas Aulicas seu Curiales vocant, feudorum intra
regni fines sitorum descriptioneS, investiturae monumentaque,
et acta publica id genus omnia. Nostra adhuc memoria simili-
bus in causis locus simili jndicio fuit in Tachovo arce, sed
antiquavit id de Ordinum assensu Rudolphus Rex ¹).

IV. Regiis hisci judiciis aequipollent, vel in nonnullis for-
tasse quodammodo antecellunt Terrestria, quae vocant, sive
Regni dicasteria (plerique non propria voce provincialia appel-
lant), a quibus nobilitas veterum Bojemorum omnis, non tantum
ipsa sibi, nemine excepto, sed et principi, supremo magistratui
su0‚ in maximis aeque ac minutioribus negotiis quibusque, quae
absque fori strepitu compositionem respuerent, jus dici voluit,
quaeque potestate tanta atque authoritate amavit, ut nemo e
regni incolis ei se per contumaciam eximere queat. Exemplo
sunt Comites Slicchii‚ qui cum forum hoc declinare obstinatius
olim (ann. 1505) pergerent, bello se difficili, incommodisque
gravibus involverunt. Primum inter illa est tribunal judiciorum
BurggraviatuS‚ Saud Purlrrabsky', quod et ipsum est geminum:
Prius Burggraviatus Pragensis supremi, posterius Burggraviatus
in provincia Hradecensi. Sedent in hoc perinde ac in illo secun-
dum concilii omnis moderatorem Burggravium, συμβυλεῦται ex
Equestri ordine ut minimum sex, cognoscantque de quibusvis
propositis in judicio et ad formulam jnre praescriptam conceptis
literarum contractibus, deque revocandis ex eorum contractum
genere natis satisdationibuS‚ de factis sub poena voluntaria
tabulisque hujus judicii insertis obligationibuS, de confusis ac
illegitimis arrestationibuS‚ de compellendo post rem judicatam
creditore ad rationes de nominibus cum debitore conferenda-³,
deque cautionibus post solutionem factam ‹lispungendis. In pro-
vincia Hradecensi vel potius urbis dotalis primariae arce ipsa
regia, erexerunt jam olim maioreS, in reginarum (ni fallor),
maritis Regibus superstitium, dotalitiisque hisce pro aula uten-
tium, nec in Reges successores semper bene animatarum, sive
gratiam sive honorem, provincialibus incolis forum peculiare,
in quo persequi jus suum actor adversus reum Jubebatur. Tem·
poris tandem progressu, factum est tribunal hoc ex tumultuario
temporarioque ordinarium et perpetuum. Cognoscitur autem in
eo, ex jure necdum plane descripto ²), sed partim terrestre,

 

¹) Comit. ann. 1608. ²) Comit. ann. 1600.

