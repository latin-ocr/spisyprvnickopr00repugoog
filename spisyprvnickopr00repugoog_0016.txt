4 V. Ophthalmii Processns.

HuJus rei plurima ex sacris exempla adferri possent, nisi
clarum, apertum et notorium, ut dicitur, esset, quod DeuS,
misertus generis humani, plurimos post lapsum Adae, et praecipue
Moysen, divino spiritu afflaverit, qui relictam juris scintillulam
exsuscitarent et nos paulatim, jure hoc reddito, ex beluina illa
caecitate, quam primi parentes nobis pepererunt, ex parte in
integrum restituerent. Ac profecto juris scripti, cujus Deus et
natura, ut dictum est, primarii sunt autores, inventores et
perfectores, tanta est necessitaS, ut nulla vitae par-S, neque
publicis neque privatiS‚ neque forensibus neque domesticis in
rebuS, neque si tecum agar quid, neque sicum altero contrahaS,
legibus vacare possit. Sed ne multis obtundam, ad mei instituti
rationem descendo.

Cogitanti mihi, hoc praesertim funesto et fatali tempore,
(in quo „Dat carmen stramen, dat quoque Musa famem“), de
Bohemia, patria mea dulcissima, cui et vivo et vivens omne
acceptum refer0, videtur in ea tantisper mansura mediocris
forma reipublicae, donec florebunt antiquarum legum nostrarum
studia et earum voce judicia curiaeque regentur. Ideo pro
felici earum conservatione hoc Ench‘iridion, quod Processum
Juris Municipalis Pragensis appellari placuit, latino sermone
conscribere et typis mandare volui: non ut ingenium meum
ostentarem, aut laudem aliquam inde venarer, sed ut amorem
meum erga patriam et leges domesticas exponerem, et bono
alicui fideli ac perito jureconsulto ad aliquam laude dignam
Juris Bohemici oeconomiam edendam occasionem darem, eaque
ratione rempublicam nostram cum aliis pro virili juvarem.

Etenim si non vernacula, sed romana in conscribendo·
hoc Juris Processu utor lingua, me ipsum curn iis qui fructuose
in scholis versantur, exerceo, et ad agnoscendarum legum non
quidem exoticarum‚ verum domesticarum ichnographian, more
architectorum, deducO. Ea enim ratione judico, per haec legum
prima incunabula universum jus nostrum etiam inter juventutem

scolasticam propagari , remque publicam nostram aliquando
reflorescere posse, dum ex scholis, quae sunt seminaria reipublicae,
viri docti et prudentes prodibunt, qui legum nostrarum cognitione,

