266 Stranskii

genS, commendabilis olim apud Proceres Bojemos etiam post
mortem, ita ejusdem vel ad breviculum tempus intermissio
Wladislao Regi legitimo (ann. 1511) probrosa fuit, nec absque
obmurmuratione ab Ordinibus dissimulari diu potuit. Intolerabile
slmiliter majoribus videbatur, si quando Rex Bojemus aliunde
quam ex cancellaria Bojemica mandata Regia de re quacunque
dabat vel potestatem regiam extra Regni limitem exercebat.
Possunt curiosis esse exemplo mandata cum Jobannis Regis
Lucenburgica, tum Sigismundi, Wladislaique Eudemia, quae
authoritatis modicae apud populum fore, ejus temporis opti-
mates palam sunt protestati. Optimatum tamen aevi recentioris
conniventia, discessum in plerisque est ab illa moris prisci
observantia, exceptaque legibus novis sunt perquam pauca, de
quibus Rex ex potestate regia nisi intra regni fines statuere
vetatur. Quae cum ita sint, nemo tam rudis poterit rerum esse
aestimator, qui majorum nostrorum hac in re prudentiam non
sentiat, quamque Consistorii hujus bene ordinata administratio,

cum Regi ipsi sit gloriosa, tum incolarum multitudini omni .

fructuosa, videre non queat.

CAPUT XVI.
De tribunalibus juri dicundo in Boje‘mia constitutis.

I. Plus quain semel dictum a nobis est ¹) in hoc opusculo,
Bojemos habere suos peculiares inde a majoribus acceptos mores,
instituta, ,iura et legeS, quibus tuin a suis principibus ut homi-
nes liberi, non ut servi, moderate regi, tum, ne vaga prorsus
ac infraenis videri possit libertas ista, absque obluctatione
parere accurate assueverunt. Res enim ipsa visa illis est loqui,
perinde ut corpora nostra sine mente, sic civitatem sine lege,
neutiquam vim aliquid prudenter agendi, nedum nervis suis ac
sanguine membrisque caeteris probi utendi, habere posse. Quo·
niam vero lingua pariter et natura a Germanorum moribus
institutisque erant alieni, ideo nec forum, nec legeS. nec jura
cum illis voluerunt habere communia. Domi itaque sibiipsi
paulatim, accommoda gentis geni0‚ ex longi temporis ac usus
disciplina, consensu populi omniS, sanxerunt jura ac leges Quae
sane ante Przemysli principatum nullis literiS comprehensae,
solo usu discebantur, et, quia perpaucae erant, a judicibus
memoria haud difficulter capi poterant. Emergentes temporis
progressu casus varii, et homines usu multo tandem facti etu-
ditioreS, genuerunt ex legibus illis paucis alias novas, numero
haud paulo plures, easque in literas retulerunt; quibus bono

⁸) Cap. 111, ς. 13 et cap. VIII, §. 3 et cap. XI, §- 5.

 

 

