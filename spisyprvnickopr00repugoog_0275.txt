Respublica Bojema. Cap. XV. 263

vocati, in Consilium, quoties libet, possunt venire, in commune
consulere, interfari et quae e re publica esse censuerint,
admonere. Pro· cancellarius praeterea et Secretarius intersunt
necessario deliberationibus omnibuS.

ΙΙ. Quoniam vero negotia, quae hic tractantur, non omnia
aeque sunt ardua, ea de causa receptum Jam olim usu est, ut
Concilii hujus SenatuS, pro re nata, alius alio cogatur frequentior,
et propter eam Senatorum frequentiam vel infrequentiam, aliud
bic augustius, aliud angustius concilium dici queat. In augustiore
concilio illo, deliberationes de reipublicae statu, deque Regis ac
populi universi necessitatibus ac salute instituuntur; quandoque
etiam exemplo olim nocitura et explicatu difficilia incolarum
singulorum negotia attinguntur ac disceptantur. Advocat autem,
quoties opus est, augustum hoc concilium Rex ipse, excitis ad
diem SenatoribuS, cum iis qui Pragae per tempus sunt praesto,
tum selectioribus caeteriS, qui hinc inde per districtus admini-
strandis privatis suis atque domesticis rebus intenti, domi quis·
que suae tempus rusticando terunt3 imo, si casus id deposcat,
aliquando etiam aliis ex privatorum numero, viris rerum peritis.
Advocant similiter Concilium hoc magnum ac augustum regni
OptimateS‚ sed nonnisi tum, cum de Regis assensu, comitiis
regni calatis, ejus cogendi illis copia est facta. Adsunt autem
concilio sic coacto inter Optimates non modo Senatores regni
omneS, regiique consiliarii, verum et descripti plerumque comi-
tiorum decreto, ex privam, nunc plures, nunc pauciores, dele·
gati. Agitur in eo ac consultatur iis duntaxat de rehu& de
quibuss, exclusi tempore Ordines universi, in comitiis decernere
non potuerunt et de quibus statuendi potestatem huic concilio,
verbis disertis fecerunt. FerdinandO, Maximiliano, Rudolphoque
regnantibus, concilium hoc legimus fuisse coactum aliquoties ¹),
de publica patriae defensione, exciendoque ad bellum viritim
populo omni, de recognoscendis ac regundis regni finibuS, de
relaxandis redimendisque sitis ultra limitem, oppignoratis Coronae
latifundiiS‚ de viis recens a finitimis manifesto accolarum incom-
modo in regnum apertis, emporioque salis inusitat03 de monetae
cudendae valore et legibuS, de collatitia pecunia ex reipublicae usu
prudenter dispensanda, de foederibus hereditariis cum principibus
vicinis majorum exemplo renovandiS, deque id genus rebus aliis.

ΙΙΙ. In angustiore porro Regii consistorii concilio neque
tanta requiritur Senatus frequentia, neque de universae reipu-
blicae statu consilia capiuntur. Singulorum hic, vel, ut pluri-
mum, paucorum, pauperum pariter et opulentorum, postulata
querimoniaeve‚ vulgatiores ac quotidianae, expenduntur, et qui-

 

¹) Comit. ann. 1545, 1557, 1569, 1575, 1585, 1586, 1596, 1604, 1610.

