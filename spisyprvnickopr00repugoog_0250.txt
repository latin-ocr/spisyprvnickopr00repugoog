238 Stranskii

Barones sunt tanquam patriae patres praefecti3 militiae vero
equestris studiis, armorum tractationi, finibus defendendiS‚
hostibus a limite arcendis, pacisque publicae turbatoribus et
acceptae a majoribus libertatis legumque violatoribus ferro
coercencli8‚ Equites destinati ¹); vitae denique commode agendae
mediis comparandis, commerciis quaestuosis negotiationibusque
quibusvis curandis -ac opificiis discendis Cives instituti. Ea-
propter habitantibus sparsim in arcibuS, castellis, villis, ager
Bojemus Baronibus primum, et postea Equitibus quoque a
Nezamyslo principe proportione geometrica fuit distributus et
manuum mortuarum sive colonorum glebae adscriptorum certus

 

numerus datus, ut abducti a solicitis in quaerenda re familiari ’

occupationibus„ cum famulitium operis praestandis necessarium,
tum ordinarios, ‘lui vitae luculenter tuendae affatim essent,
reditus ac proventus inde habere, et pro vocatione quisque sua,
reipublicae principisque sui commodis invigilare toti possent. Civi-
bus vero, utcunque occulta et quasi insita apud nobilitatem invidia
despicatuque flagrantibus, tamen ut membro Communitatis regni
BoJ‘emi insigniori ²), ac quod firmum tuendae principum dignitatis
fulcrum semper est habitum, et in quo J‘am olim primas solent
tenere permulti, qui virtute et impensioribus in Regem atque Rem-
publicam studiis, splendorem sibi equestri loco non multo inferio-
rem compararunt, generique suo ac posteritati omni, ex Regum
munificentia ἐπίσημα sive familiae insignia peculiaria promeruerunt,
et qui legibus nost-ris ⁸) paneae dici jubentur, loca condendis
urbibus opportuna suut assignata, immunitatibusque praerogativis
et exemptionibus permultis ornata, in quibus, adversus vim exter-
nam communitis tuti, larem figere, augendae commerciis quaes-
tuque honesto rei familiari operam dare, opificia manuaria et
lucrosas operosasque cujusvis generis artes exercere, principi
denique ex quaestu suo canonem annuum in fiscum pendere
possent atque jus baberent. Feliciter cessit, utilisque reipublicae
magnopere olim fuit Nezamyslaea baec ordinatio. Etenim tam
cives ordoque equester, quam proceres officium solerter faciebant,
principem colebant, patriam ornabant, colonos quisque suos
amabant, ministeria ab iiS‚ operas, praestationesque caeteras,
nonnisi moderatas exigentes. Quae tamen ne gratuitae prorsus
essent vel manu invita praestarentur, agelli, ex quo ipsi etiam
coloni rem pro se familiarem possent compa-rare, portiunculam
cuique de suo assignabant. Lene igitur tum ac perquam modera-
tum erat sicut principis in nobilitatem, ita nobilitatis in agreste
vulgus imperium. Quod vero proceres equestresque hujus aevi

 

¹) [lugeo. sub ann. 678, 720, 752. ²) Wladisl. Reg. Deris. ann. 1502,
§. 1. ³) Jus seu Constit. regni, A. 15.

