Sapientibus, amplissimis, circumspectis et praestantibus
viriS, qui Pragae triurbi et per augustissimum Boemiae regnum
status civilis dignitate, immunitatibus et privilegiis celeberrimis
fruantur, dominis et amicis suis cum observantia honorandis:

Salutem et omne bonum.

. Quantum societatis humanae praesidium, quantum decus et
emolumentum sint legeS, ex eo maxime apparet, quod Justinianus
Imperator per illas et divinas et humanas res bene disponi ac
omnem iniquitatem, natura Jubente, penitus expelli affirmat. Haec
enim priusquam eam primi homines offuscarunt, et honestatem
vitae, nulliusque laesionem et aequam ac competentem cuique
isonomiam sine ullis scriptis legibus dictare solebat; ita ut haud
immerito dixerit Paulus Tharsensis, vas illud electum, gentes
quae legem, videlicet scriptam, non habent, naturaliter ea quae
legis sunt, facere, ipsasque sibi leges esse, opus legis ostendentes
scriptum in cordibus ipsarum.

Non solum autem ex jure naturae, verum et iam ab ipso Deo
immortali, glorioso et a nihilo in infinitum elongato, judiciorum
ordo procedit. Nam is cognoscens de lapsu nostrorum parentum
primum judicium in paradise, servata omni solennitate juris(
peregit. Quis n. inficiabitur, citationem verbis his „Adam, ubi es“ '
praemissam? accusationem „arboris vetitae fructum comedisti“
institutam ἱ) probationem „quia scis te nudum esse“ factam‘,>
litem per modum excipiendi „mulier de ligno interdicto praebuit“ ,

contestatam? et tandem justissimam sententiam, qua Adam, -

Eva et serpens condemnati sunt, legitimo et debito ordine·

esse latam Ῥ
1 Ο

