252 smnskii

debito, deque exantlato comitiorum labore molesto, composita
voce gratiis, conventum dimittit Burggravius Supremus. Rex
vero postea quam Regiam clementiam suam omnem populo
universo brevi quoque alloquio ipso detulit, consurgit, et e
comitio discedens a Regni Senatu, populique primoribus ac
caeteris aulae familiaribus in Regiam, cum festa vulgi circum-
stantis glutinatione, deducitur.

CAPUT XIV.
De inmanibus seu Officiis publicis in Boy‘emia.

1. ln ordinanda apud nos republica necessarium quoque
censuerunt veteres, ut non minus in soluto sacris, quam in sacro
ejus statu, munera seu officia publica, quibus magistratum
summum adjuvari oporteret, tum majora quam minora, prudenter
essent distributa. Voluerunt autem ea dignitate esse alia aliis
potiora honoratioraque, quin et sua ordini cuique propria ¹).
Ab indigenis illa, non ab alienigenis geri debere statuerunt.
Vulgo ea distinguimus in superiora et inferiora. llaec et illa
vicissim gradibus quoque suis disparantur, et singula praeterea
sub se, pro functionis necessitate, introducta usu et regis
Wenceslai privilegio, vel plura vel pauciora ministeria diversa
habent. Quae tum in his, tum in illis notatu non indigna animad-
vertimus, percurrere nunc pro nostra infantia coustitutum
habemus. Superiora officia illa videmus a viris generis splendore
claris geri, et quaedam esse hereditaria, pleraque vero omnia,
ut sic dicamus, dativa. Illa certis nobilium stirpibus ‚jam olim
sunt alligata, et nonnisi cohonestandae in solennibus inaugura-
tionibus, curiaeque Regiae diebus bonis, regum majestati inservire
vi‹lentur; haec quoties opus est Regis arbitri0. ex accurata
regii consilii sententia, viris idoneis virtute rerumque usu
spectatissimis conferuntur. Inter hereditaria in hoc Regno munera
sunt Marescalatus, Pincernatus‚ Dapiferia‚ Praegustatoria, et si
qua sunt alia, quae ex ea stirpe, cui sunt hereditaria, natu
maximus solet obire. Sunt autem propria primum stirpi baronum
Lippensi , secundum Wartenbergiae, tertium Hasenburgiae,
quartum Sezimaeae. Praecipuus illis Regi est usus: Marescallatu
in gestando gladio, Pincernatu in poculis, Dapiferia Praegusta-
toriaque in dapibus ministrandis,

11. Dativa porro quae appellavimus munera seu officia
superiora, ut maj0ris sunt dignitatis, ita tum sacramentis arcti-

 

Comit. ann. 1526, 1545.

 

 

