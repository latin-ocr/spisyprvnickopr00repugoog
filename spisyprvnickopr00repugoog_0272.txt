260 stransku

ac boni communis curatores. De iis quorum modica est potestas
et ob hominum infrequentiam rarior functionis usuS, vulgoque
uota tenuitaS‚ verba multa facere, res esset nihili; ea duntaxat
munera seu officia, quae in 'oppidis urbibusque populosioribus
publice ac perpetuo obtinent, et quorum non vulgaris est authoritas
atque jurisdictio libet, compendio commemorare. Munus igitur
praecipuum in urbibus municipiisque est, quod Senatum
Civitatis vocamuS, Consilium nempe in Majore Novaque Praga
Octodecim-Virale‚ in caeteris urbibus et oppidis Duodecim-virale,
itemque Praetura. Senatus hic sive consilium armatum est
· tam majore, quam minore, in criminalibus pariter et civilibus
causis, jurisdictione. Allegi in hoc consilium per leges nemo
potest, qui non prius triennium post jus civitatis acquisitum, in
civium numero transegerit, oneribus communitatis assueverit,
intereaque consuetudines patrias familiariter condidicerit. Et
quamvis tam in capiundiS, quam in obeundis his muneribus,
singulare aliquid inde a tempore, cujus non est memoria, locus
-fere unusquisque ex consuetudine inveterata observen- in jure
tamen dicundo ubique est pro norma jus patrium municipale,
quod Praga matrix amplectitur, quodque propter usum in municipiis
communem Prdwo Μέετεῖεέ dicitur. In Senatu hoc urbico, primus
quidem absque controversia ordine est, qui commodata nobis a
Latinis voce Primae et Ηοιψοιῑάτζ Μέεῐα salutatur, quique in
consilio omnium primus sententiam solet rogari et a multitudine
omni prae aliis honorari; decernendis tamen, quoties actor instat,
reorum in jus citationibuS, cogendo Senatui, tractandis ordine
negotiis, dirigendis consiliiS, rogandis concludendisque sententiis,
nominando ex collegis, ac (quod coram eo, cujus res agitur,
solet fieri), ad dicendum invitando senatusconsultorum promulga-
tori, clavium et sigilli publici custodiae, moderatur Consul sive
Civium magister. Menstruum autem saltem est apud nos, quemad-
modum apud Athenienses prytaneia olim fuit, consulare hoc
officium, quo in orbem defungi intra vertentem annum alii post
alios ordine solent, singuli Duodecim-viralis consilii illius Senatores
Usus magister, ut olim, ita et nuper, docuit nostros homineS,
unam exaequandae libertatis rationem esse, vicissitudinem imperi·
tandi ¹), diuturnioremque hujus generis in civitatibus magistratus
administrationem, sive semestrem, sive annuam, non perinde iu
nostra republica ut in aliis, esse civibus accommodam. Et ideo
non facile fit, ut qui funguntur hoc magistratu, in legem Juliam,
vel peculatuS, vel residuorum, vel repetundarum magnopere
possint aut ausint delinquere. Est autem tanto splendidior
hujus functionis ac senatus civici dignitas, quanto urbs alia

 

¹) Livius lib. 3.

