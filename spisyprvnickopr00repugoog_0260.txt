248 Stranski

ΙΙ. At quia ardua haee, quae vocavimus, negotia, ita sunt
comparata, ut nunc Coronae corpus universum spectent, nunc
provincias eJus corporis singulas attingant, eapropter ad comitia
nunc membrorum Coronae unitorum universitas omniS, nunc
Bojemi soli, convocari commodum in locum et ad diem certum
publico Regis programmate solent, clausula hac programmati
fere adJ‘ecta, quod, sive quis veniat sive non veniat, Rex cum
iis qui vocati deliberationi interfuerint, quod aequum et ex
reipublicae usu futurum videbitur, sit decreturuS, et is nihilominus
qui comparere neglexerit, decreto obtemperare necesse habiturus
De provincialibus Moravorum, Silesorum‚ Lusatorumque comitiis
loqui, hoc loco non est locus. Ad Bojemica vero comitia, si
universalia sint, excitae provinciae concorpores omnes per
legatos solent comparere, et apud majores usitato more, de
communibus Coronae totius negotiis , capita cum Ordinibus
BojemiS‚ alii post alios in concilium honorifice acciti et sententiam
rogati, conferre ac consentire3 sin particularia, Bojemi Ordines
soli rem omnem arbitratu suo expedire. cogendis porro iis
nullum leges locum certum definiunt. Principis arbitrio iS, pro
re nata, nunc hic, nunc ille; nunc intra fines, nunc ad fines
regni; aliquando etiam sub dio, in campo patenti delegi potest.
Pragae tamen, tanquam in metropoli, eum ut plurimum condici
placuit, id quod situs ipsa commoditas rerumque copia suasit.
Diversis a Praga locis actos populi conventus celebriores legimus,
idque intra regni fines: ad Sadscam pagum sub dio a Wladislao
Duce (arm. 1110), Cutnae a Wladislao II. (ann. 1477, 1485),
Golini seu Colinae a Ludovico ( ann. 1525), Budie'oviciis a
Ferdiuando Ι. ( ann. 1529) et a Matthia (ann. 1614 regibus;
Zwikovi praeterea (ann. 1318), Reginae Hradecii (ann. 1391 ),
czaslaviae (ann. 1421), Melnici ( ann. 1438), Bojemo—Brodae
(ann. 1444), Cutnae (ann. 1471), ab Optimatibus; a primoribus
denique iis, qui sub Vna dicuntur (ann. 1465), Viridi Monte,
et ab iis qui sub Utraque vocantur (ann. 1483) Nymburgi. At
vero coacta ad regni fines comitia accipimus fuisse: apud Loctum
seu Cubitum (ann. 1318) a Johanne Rege3 apud Chebum seu
Oegram (ann. 1461) a Georgi03 apud Gladscum (ann. 1512)
a wladislao ΙΙ. Hos caeteroqui ad conventuS, ubi ubi sint,
omnes quidem promiscue Rex solet evocare, sed non comparent
fere nisi qui sunt locupletes. Poscere videlicet videtur aequitas,
ut qui plus possident, quique plus in usus communes et reipublicae
subsidia conferunt, plus aliis quoque in statuendo de re communi
possint, praesertim cum salvam esse rempublicam eorundem, quam
tenuiorum, magis intersit. Qui cum frequentes conveniunt ad
diem, Rex (nisi quod si quando extra regni fines degit, per
legatos rem omnem potest expedire) cum senatu Bojemo,

 

